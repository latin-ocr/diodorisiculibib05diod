BIBLIOTH. HIST. LlB. XIX. CAP. 41. 42. 181

γάρ ἐτύγχανον κατά τοῦτον τὸν καιρὸν τῶν Ἄργυ-
ρασπίδων οἳ νεώτατοι μὲν περὶ τά ἑξήκοντα ἔτη,
τῶν δ’ ἄλλων οἱ πλείους μὲν περὶ τά ἑβδομήκοντα,
τινες δὲ καὶ πρεσβύτεροι, πάντες δὲ ταις ἐμπειρίαις
καὶ ταῖς ῥώμαις ἀνυπόστατοι. τοσαύτη περὶ αὐτοὺς
ἦν εὐχειρία καὶ τόλμα, διά τήν συνέχειαν τῶν κιν-
ὅυνων. γενομένου δὲ τοῦ κηρύγματος, καθότι
προείρηται, παρά μὲν τοῖς περὶ Ἀντίγονον ἐγίνοντο
φωναὶ δυσχερεῖς, ὅ τι συναναγκάζοιντο πρὸς συγγενεῖς
καὶ πρεσβυτέρους διαμάχεσθαι· παρά δὲ τοῖς μετ’
Εὖμένους παρατασσομένοις, παρακελευσμὸς καὶ
βοή τὴν ταχίστην άγειν ἐπὶ τούς πολεμίους. ὧν
Εὗμὲνης ὁρῶν τὴν προθυμίαν, ᾖρε τὸ σύσσημον,’“
δι’ ὧν παρεστήσατο τοὺς μὲν σαλπιγκτάς τὸ
πολεμικὸν σημαίνειν, τήν δὲ δύναμιν ἀλαλάξαι
πᾶσαν.
Pugna elephantorum et equestris. Eumeniani fundamur.

42. Συνῆψε δὲ μάχην πρῶτον μὲν τά θηρία,
μετά δὲταῦτα καὶ τὸ τῶν ἱππέων πλῆθος. τοῦ δὲ
πεδίου πολλὴν εὐρυχωρίαν ἒχκκντος, καὶ παντὸς
ὑπάρχοντος ἀργοῦ διά τήν ἐν αὐτῷ διήκουσαν ἆλμυ·
ρίδη, τοσοῦτον συνέβη ὑπὸ τῶν ἱππέων ἐξαίρεσθαι
κονιορτὸν, ὥστε μηδένα δύνασθαι ῥᾳδίως συνορᾷν
ἐξ όλίγου διαστήματος τὸ γινόμενον. ὃ δὴ κατα-
νοήσας Ἀντίγονος, ἀπέστειλε τοὺς ἐκ Μηδίας ἱππεῖς
καὶ τῶν Ταραντίνων τοὺς ἱκανοὺς ἐπὶ τήν ἀπο-
σκευὴν τῶν πολεμίων. ἤλπιζε γάρ, ὅπερ ἦν ἀληθὲς,
διά μὲν τὸν κονιορτὸν λήσεσθαι, διά δὲ τὴν ἅλωσιν
τῆς ἀποσκευῆς ἀκονιτὶ κρατῆσαι τῶν πολεμίων. οἳ

