150 DIODORI SICVLI

τῶν Κοσσαίων ἐθνῶν, χαλεπὴ μὲν καὶ στενὴ καὶ πα·
ράκρημνος καὶ διά πολεμίας, ἔτι δὲ τῶν ἀναγκαίων
σπανίζουσα, σύντομος δὲ καὶ κατεψυγμένη. ὀὗ ῥᾴ-
διον δ> ἐστὶ ταύτην παρελθεῖν στρατόπεδον ἄνευ τοῦ
πεῖσαι τοὺς τήν ὄρεινὴν οἰκοῦντας βαρβάρους. αὖ-
τόνομοι γάρ ὄντες ἐκ παλαιῶν χρόνων, κατοικοῦσιν
ἐν σπηλαίοις· προσφέρονται δὲ βαλάνους καὶ μύκη-
τας, ἔτι δὲ τεταριχευμένα κρέα τῶν ἀγρίων ζώων.
τούτους Ἀντίγονος πεῖσαι μὲν ἢ δωροδοκεῖν ἀγεννὲς
ἡγεῖτο , τηλικαύτης αὐτῷ δυνάμεως συνακολουθοὺ·
σης, προχειρισάμενος δὲ τῶν πελταστῶν τούς ἐπιση-
μοτάτους, καὶ τοὺς τοξότας καὶ τούς σφενδονήτας
καὶ τούς ἄλλους ψιλοὺς εἷς δύο μέρη διελόμενος, τοὺς
μὲν Νεάρχῳ παρέδωκε, προστάξας προάγειν, καὶ τά
στενοὶ καὶ τάς δυσχωρίας προκαταλαμβάνεσθαι · τοὺς
δὲ ἄλλους παρ’ ὅλην τήν ὄδόν τάξας, αὗτὸς μὲν μετά
τῆς φάλαγγος προῆγεν, ἐπὶ δὲ τῆς οὖραγίας ἔταξε
Πύθωνα. οἳ μὲν οὖν μετά Νεάρχου προαποσταλέν-
τες, ὀλίγας μὲν σκοπάς προκατελάβοντο· τῶν δὲ
πολλῶν καὶ μάλιστα ἀναγκαίων τόπων ὑστερήσαντες,
συχνοὺς ἀπέβαλον, καὶ μόλις διεξέπεσον, ἐπικειμὲ·
νων τῶν βαρβάρων. οἳ δὲ περὶ τὸν Ἀντίγονον, ἐπειδή
ποθ’ ἧκον ἐπὶ τάς δυσχωρίας, ἀβοηθήτοις κινδύνοις
περιέπιπτον. οἶ γάρ ἐγχώριοι, τῶν τόπων ἔμπειροι
καθεστῶτες, καὶ τοὺς κρημνοὺς προκατειληφότες,
ἐπεκύλιον τοῖς ὁδοιποροῦσι πέτρας συνεχεῖς καὶ με·
γάλας· ἅμα δὲ καὶ τοῖς τόξοις πυκνοῖς χρώμενοι,
κατετίτρωσκον τοὺς μήτε ἀμύνασθαι μήτ’ ἐκκλῖναι
ια’ βέλη δυναμένους, διά τὴν δυσχωρίαν τῶν τόπων-

 

