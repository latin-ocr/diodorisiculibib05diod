BIBLIOTH. HIST. LIB. xvffl. CAP. 67. 103

πατρίδι, καὶ τῆς καταλύσεως τοῦ δήμου καὶ τῶν
νόμων. ὥς δὲ τοῖς ἀπολογουμένοις ὁ καιρὸς παρε-
δόθη τῆς ἀπολογίας, ὃ μὲν Φωκίων ἤρξατο ποιεῖ-
σθαι τὸν ὑπὲρ ἑαυτοῦ λόγον· τὸ δὲ πλῆθος τοῖς
θορύβοις ἐξέσεισε τὴν ἀπολογίαν, ὥστ’ εἷς πολλὴν
ἀπορίαν παραγενέσθαι τοὺς ἀπολογουμένους. λή-
ξαντος δὲ τοῦ θορύβου, πάλιν ὅ μὲν Φωκίων ἀπελο-
γεῖτο, ὁ δὲ ὄχλος κατεβόα, καὶ τὴν φωνὴν τοῦ κιν-
δυνεύοντος ἐκώλυεν ἐξακούεσθαι. τὸ γάρ πλῆθος
τῶν δημοτικῶν ἀπωσμένον τῆς πολιτείας, καὶ παρ’
ἐλπίδας τετευχὸς τῆς καθόδου, πικρῶς διέκειτο πρὸς·
τοὺς ἀφῃρημένους τὴν αὖτονομίαν.
Phocion sontesque reliqu} ad supplicium rapti.

67- Βιαζομένου δὲ τοῦ Φωκίωνος, καὶ πρὸς
περίστασιν ἀπεγνωσμένην ῧπὲρ τοῖ’· ζῇν ἀγωνιζομέ-
νου, οἳ μὲν πλησίον ὄντες ἤκουον τῶν τῆς ὑποθέ-
σεως δικαίων· οἱ δὲ μακρότερον διεστηκότες, διὰ τὸ
μέγεθος τῆς κραυγῆς τῶν θορυβούντων, ἤκουον μέν
οὐδὲν, αὐτὴν δὲ μόνην ἐθεώρουν τήν τοῦ σώματος
κίνησιν γινομένην ἐναγώνιον καὶ ποικίλην, διὰ τὸ
μέγεθος τοῦ κινδύνου. τέλος δὲ ἀπογνοὺς τήν σω-
τηρίαν ὁ Φωκίων, ἅνεβόησε δεόμενος αὗτοῗι μὲν
καταψηφίσασθαι τὸν θάνατον, τῶν δ’ ἄλλων φεί-
δεσθαι. ἀμεταθέτου δὲ τῆς τοῦ πλήθους ὁρμῆς
καὶ βιαίας οἷῗσης, παρεπορεύοντό τινες τῶν φίλων
συνηγορήσοντες τῷ Φωκίωνι, ὧν τοὶς μὲν ἀρχάς τῶν
λόγων ἤκουον, ὁπότε δὲ προβαίνοντες φανεροὶ
καθίσταντο τήν ἀπολογίαν διεξιόντες, ἐξεβάλλοντο
τοῒς θορύβοις καὶ ταῖς ἐναντιουμέναις κραυγαῖς.

