BIBLIOTH.H1*ST.LIB. nmen, 49· 353

παρεδέξατο τά σκάφη, καὶ κατέπλευσεν εἷς Κίτιον,
τῆς Σαλαμῖνος ἀπέχον σταδίους διακοσίους. εἶχε δὲ
τοὶς πάσας ’ναῦς μακρᾶς ἑκατὸν καὶ τεσσαράκοντα·
’τούτων δ’ ἦν ἡ μεγίστη, πεντήρης» ἦ δ’ ἐλαχίστη,
τετρήρης· στρατιωτικά δὲ πορεῖα ταύταις ἐπηκο-
λούθει πλείω τῶν διακοσίων, ἄγοντα πεζοὺς οὔκ
ἐλάττους τῶν μυρίων. οἶκτος μὲν οἶν πρὸς τὸν ,Με-
νέλαον κατὰ γῆν ἔπεμψέ τινας, διακελευόμενος τιὶς
ναῦς, ἂν ᾖ δυνατὸν, κατά τάχος ἐκ τῆς Σαλαμῖνος
πρὸς αὐτὸν ἀποστεῖλαι, οὔσας ἑξήκοντα. ἤλπιζε
γάρ, εἰ προσλάβοι ταύτας, ῥᾳδίως κρατήσειν τῇ
ναυμαχίᾳ, διακοσίοις σκάφεσιν ἀγωνιζόμενος. ὁ δὲ
Δημήτριος, νοήσας αὐτοῦ τήν ἐπιβολήν, ἐπὶ μὲν
τῆς πολιορκίας οἷπέλιπε μέρος τῆς δυνάμεως· τάς
δὲ ναῦς ἁπάσας πληρώσας, καὶ τῶν στρατιωτῶν
τοὺς κρατίστους ἐμβιβάσας, βέλη καὶ πετροβόλους
ἐνέθετο, καὶ τῶν τρισπιθάμων ὀξυβελῶν τοὺς {ua-
νοὺς ταῖς πρώραις ἐπέστησε. κοσμήσας δὲ πολυτε-
λῶς πρὸς ναυμαχίαν τὸν στόλον, περιέπλευσε τήν
πόλιν, καὶ κατὰ τὸ στόμα τοῦ λιμένος μικρὸν ἔξω
βέλους ἀφεὶς τοὶς ἀγκύρας, διενυκτέρευσεν, ἅμα μὲν
τοὶς ἐκ τῆς πόλεως ναῦς κωλύσων συμμίξαι ταῖς ὅλ-
λαις, ἅμα δὲ καραδοκῶν τὸν ἐπίπλουν τῶν πολεμίων,
καὶ πρὸς ναυμαχίαν ὢν ἕτοιμος. τοῦ δὲ Πτολε-
μαίου πλέοντος ἐπὶ τὴν Σαλαμῖνα, καὶ τῶν ὑπηρε-
τικῶν πλοίων συνεπομένων, πόῤῥωθεν καταπληκτι-
κὸν ὁρᾶσθαι συνέβαινε τὸν στόλον διά τό πλῆθος.

Βιοτ), Τ. V.- Z

