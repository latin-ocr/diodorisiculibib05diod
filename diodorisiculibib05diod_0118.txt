112 DlODORl SICVLI

73. Ἀντίγονος μὲν οὗν, τηλικαύτῃ συμφορᾷ πε-
ριβαλὼν τούς πολεμίους, μεγάλην ἐπὶ στρατηγίᾳ καὶ
συνέσει δόξαν ἀπηνέγκατο · θαλαττοκρατῆσαι δὲ
ἔσπευδε , καὶ τὴν τῆς Ἀσίας ἡγεμονίαν ἄδήριτον πε·
ριποιὴσασθαι. διόπερ ἐξ ἁπάσης τῆς δυνάμεως ἑπι-
λὲξας εὐζώνους πεζοὺς μὲν δισμυρίους, ἱππεῖς δὲ τε-
τρακισχιλίους, προῆγεν ἐπὶ Κιλικίας, σπεύδων τοὺς
περὶ τὸν Εὐμένη κατακόψαι, πρὸ τοῦ δύναμιν ἁδρο-
τέραν ἁθροίζειν. Εὐμένης δὲ, πυθόμενος τήν ὁρμὴν
τῶν περὶ τὸν Ἀντίγονον, ἐπεβάλετο μὲν τήν Φοινί-
κην ἀνακτᾶσθαι τοῖς βασιλεῦσι, κατειλημμένην ἀδί-
κως ὑπὸ Πτολεμαίου· καταταχούμενος δ’ ὑπὸ τῶν
καιρῶν, οἷνέζευξεν ἐκ τῆς Φοινίκης, καὶ διὰ τῆς κοί-
λης Συρίας προῆγε μετά τῆς δυνάμεως, σπεύδων τῶν
ἅνω λεγομένων σατραπειῶν ἅψασθαι. περὶ δὲ τὸν
Τίγριν ποταμὸν, ἐπιθεμένων αὐτῷ τῶν ἐγχωρίων
νυκτὸς, ἀπέβαλέ τινας τῶν στρατιωτῶν· παραπλη-
σίως δὲ καὶ κατά τὴν Βαβυλωνίαν ἐπιθεμένου τοῦ
Σελεύκου παρὰ τὸν Εὗφράτην ποταμὸν, ἐκινδύνευσε
μὲν ἅπασαν ἀποβαλεῖν τήν δύναμιν, διώρυγός τινος
ῥαγείσης, καὶ τῆς στρατοπεδείας ὅλης συγκλυσθεί-
σης · ὅμως δὲ δια τῆς ἰδίας στρατηγίας ἐπί τι χῶμα
καταφυγὼν, καὶ τήν διώρυγα πάλιν ἀποστρέψας,
διέσωσεν αὑτόν τε καὶ τήν δύναμιν. παραδόξως δὲ
τας τοῦ Σελεύκου χεῖρας διαφυγὼν, διήνυσεν εἷς τήν
Περσίδα μετά τῆς δυνάμεως, ἔχων πεζοὺς μὲν μυ-
ρίους καὶ πεντακισχιλίους, ἱππεῖς δὲ χιλίους καὶ
τριακοσίους. ἀναλαβὼν δὲ τούς στρατιώτας ἐκ τῆς
κακοπαθείας, διεπέμπετο πρός τε τοὺς σατράπας

