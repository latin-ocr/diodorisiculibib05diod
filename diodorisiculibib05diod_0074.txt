68 DIODORI SICVLI

φυγον δὲ μετ’ αὐτοῦ τῶν φίλων οἶ ταῖς εὐνοίαις δια-
φέροντες, καὶ κεκρικότες συναποθνήσκειν αὐτῷ κατὰ
τοῦς ἐσχάτους κινδύνους· οἳ δὲ πάντες ὑπῆρχον ἶπ-
πεῖς τε καὶ πεζοὶ περὶ ἑξακοσίους. Ἀντίγονος δὲ πα-
ραλαβὼν τήν μετ’ Εὐμένους δύναμιν, καὶ τῶν σα-
τραπειῶν καὶ τῶν έν ταύταις προσόδων κύριος γενό-
μενος, ἔτι δὲ παραλαβὼν πλῆθος χρημάτων, μειζόι
νων πραγμάτων ὦρέγετο. οὐκέτι γάρ οὐδεὶς τῶν
κατὰ τὴν Ἀσίαν ἡγεμόνων ἀξιόμαχον εἶχε δύναμιν
διαγωνίσασθαι πρὸς αὐτὸν περὶ τῶν πρωτείων. διὸ
καὶ πρὸς Ἀντίπατρον κατά μὲν τὸ παρὸν προσε·
ποιεῖτο φιλικῶς διακεῖσθαι, διεγνώκει δὲ, τὸ καθ’
αὑτὸν ἅσφαλισάμενος, μηκέτι προσέχειν μήτε τοῖς
βασιλεῦσι, μήτε Ἀντιπάτρῳ. τὸ μὲν οἷἰν πρῶτον πε-
ριέλαβε τούς καταπεφευγότας εἷς ’τό φρούριον δι-
πλοῖς τοῒς τείχεσι, καὶ τάφροις nal χαρακώμασι θαυ·
μαστοῖς· μετὰ ταῦτα δ’ εἷς σύλλογον ἐλθών Εὗμέ

νει, καὶ τὴν προϋπάρχουσαν φιλίαν ἀνανεωσάμενος,
ἔπειθεν αῧτὸν κοινοπραγεῖν. ὅ δὲ εἰδὼς τήν τύχην
ὀξέως μεταβάλλουσαν, μείζονας ᾔτει φιλανθρωπίας
τῆς περὶ αὐτὸν οὔσης περιστάσεως· ᾤετο γάρ δεῖν
αὐτῷ συγχωρηθῆναι τοὶς ἐξ ἀρχῆς δεδομένας σατρα-
πείας, καὶ τῶν ἐγκλημάτων ἁπάντων ἀπόλυσιν. ὅ δὲ
Ἀντίγονος περὶ μὲν τούτων ἐπὶ τὸν Ἀντίπατρον τήν
ἀναφοράν ἐποιήσατο, τοῦ δὲ χωρίου τήν ἱκανὴν φυ-
λακὴν ἀπολιπὼν, ὥρμησεν ἐπὶ τοὺς πορευομένους
ἡγεμόνας τῶν πολεμίων καὶ δυνάμεις ἔχοντας, Ἀλκέ-
ταν τε τὸν ἀδελφὸν τοῦ Περδίκκου, καὶ Ἄτταλον τὸν
τοῦ στόλου παντὸς κυριεύοντα.

