34 DIODORI 51CVL1

Ἑλλήνων ἱππεῖς ἐπὶ τοῦ προτερήματος ὄντες, ,ὥς
ῗγνωσαν τήν τῶν πεζῶν άποχώρ-ησιν, εὐθὺς πρὸς
ἐκείνους ἀφίππευσαν · τότε μὲν οὖν τοῦτον τὸν τρό-
πον ἀγωνισάμενοι διελύθησαν, ῥεπούσης τῆς νίκης
πρὸς τοὺς Μακεδόνας. ἀπέθανον δ’ ἐν τῇ μάχῃ
τῶν μὲν Ἑλλήνων πλείους τῶν πεντακοσίων, τῶν δὲ
Μακεδόνων ἑκατὸν καὶ τριάκοντα. τῇ δ’ ὑστεραίᾳ
,Μένων μὲν καὶ Ἀντίφιλος οἱ τῶν Ἐλλήνων ἡγεμόνες
συνεδρεύσαντες ἐβουλεύσαντο, πότερον ἀναμείναντες
τοὺς οἷπό τῶν πόλεων συμμάχους, καὶ καταστάντες
ἀξιόμαχοι, περὶ τῶν ὅλων διακρίνωνται, ἢ τῷ πα·
ρόντι καιρῷ συνείξαντες, πρεσβεύωνται περὶ διαλύ-
σεως. ἔδοξεν οὖν ἀποστέλλειν κήρυκας περὶ τῆς τοῦ
πολέμου καταλύσεως. πραξάντων δ’ αὐτῶν τὸ δό-
ξαν, ἀπεκρίθησαν οῖ περὶ τὸν Ἀντίπατρον κατά
πόλεις πρεσβεύειν. οὐδενὶ γάρ τρόπῳ κοινήν σύλ-
λυσιν ποιήσασθαι. τῶν δὲ Ἑλλήνων οὖ προσδεχο-
μένων τάς κατά πόλιν διαλύσεις, οἱ μὲν περὶ τὸν
Ἀντίπατρον καὶ Κρατερὸν ἐπολιόρκουν τάς ἐπὶ
Θετταλίαν πόλεις, καὶ κατά κράτος ᾕρουν, μὴ δυ-
ναμένων τῶν Ἑλλήνων βοηθεῖν. διὸ καὶ τῶν πόλεων
περιφόβων οὐσῶν, καὶ κατ’ ἰδίαν ἑκάστης πρεσβευού· .
σης περὶ διαλύσεως, πάσαις συγχωρῶν τήν εἰρήνην,
ἐπιεικῶς προσεφέρετο. διόπερ ἐμπεσούσης ὁρμῆς εἷς
τιὶς πόλεις ἰδίᾳ πορίζεσθαι τήν σωτηρίαν, ταχὺ
πᾶσαι τῆς εἰρήνης ἔτυχον. οἱ δ’ ἀλλοτριώτατα
διακείμενοι πρὸς τούς Μακεδόνας Αἰτωλοὶ καὶ
Ἀθηναῖοι, συμμάχων ὄντες ἔρημοι, μετά τῶν ἰδίων
στρατηγῶν ἐβουλεύοντο περὶ τοῦ πολέμου.

